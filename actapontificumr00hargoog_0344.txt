332
Nr. 373.

Urban III bestdtigt dem Konvente von San Tommaso a'Ascoli r'n Piceno die Besr'tathrimer und
Rechte serirer Kirclre.

1186 Jum' 24. Verona.

Urbanus episcopus, servus servorum dei, dilectis filiis Leoni, priori ecclesie
sancti Thome, quein civitate Esculana sita est, eiusque fratribus, tam presentibus quam
futuris, regularem vitam professis, in perpetuum. Quotiens a nobis petitur, quod religioni et
honestati convenire dinoscitur, animo nos decet libenti concedere et petentium desideriis
congruum suffragium impartiri. Eapropter, dilecti in domino filii, vestris iustis postu-
lationibus clementer annuimus et prefatam ecclesiam, in qua divino mancipati estis ob
sequio, ad exemplar felicis recordationis Lucii pape ι), predecessoris nostri, sub beati Petri
et nostra protectione suscipimus et presentis scripti privilegio communimus. Imprimis
siquidem statuentes, ut ordo canonicus, qui secundum deum et beati Augustini regulam in
ecclesia vestra noscitur institutus, perpetuis ibidem temporibus observetur. Preterea‚ quas-
cumque possessiones, quecumque bona eadem ecclesia in presentiarum iuste et canonice
possidet aut in futurum concessione pontificum, largitione regum vel principum, oblatione
fidelium seu aliis iustis modis, prestante domino, poteritis adipisci, firma vobis vestrisque
successoribus et illibata permaneant. ln quibus hee propriis duximus exprimenda vocabulis:
locum ipsum, in quo prefata ecelesia sita est, cum omnibus pertinentiis suis, ecclesiam
sancte Lucic de silva Corbe cum omnibus possessionibus et pertinentiis suis, quam
venerabilis frater noster Rai(naldus)‚ Esculanus episcopus ¹), capitulo assentiente, con-
cessit, sicut in eorum auctentico continetur. Ius etiam, quod in predicta ecclesia domini
de Ofran et de Villa Maneri(?) vobis et ecclesie vestre, episcopo consentiente, dederunt,
campum quod habetis in Panicalo, et terram quam dedit vobis Iacobus de Miliano, in
Sexto campum de Panicale, casam et vineam quam dedit vobis Sabaricus, hospitale,
quod habetis in Carrufo, cum possessionibus et pertinentiis suis. Sane novalium vestrorum,
que propriis manibus aut sumptibus colitiS, sive de nutrimentis animalium vestrorum
nullus a vobis decimas extorquere presumat. Liceat quoque vobis, clericos vel laicos,
e seculo fugientes, liberos et absolutos, ad conversionem recipere et eos absque contra-
dictione aliqua retinere. Cum autem generale interdictum terre fuerit, liceat vobis,
clausis ianuis, exclusis excommunicatis et interdictis, non pulsatis campanis, suppressa
voce divina officia celebrare. Prohibemus insuper, ut nulli fratrum vestrorum post
factam in eodem loco professionem fas sit, absque prioris sui licentia de eodem, nisi
arctioris religionis obtentu, discedere; discedentem vero absque communium literarum
, cautione nullus audeat retinere. Libertates etiam et immunitates, eidemecclesie a bone
memorie Tras(mundo), Esculano episcopo ³), rationabiliter concessas et hactenus obser·
vatas, ratas habemus et futuris temporibus illibatas permanere sancimus. inhibemus
quoque, ne quis in vos vei ecclesiam vestram sine manifesta et causa rationabili ex·
communicationis vel interdicti sententiam promulgare presumat. Crisma vero, oleum
sanctum, consecrationes altarium seu basilicarum, ordinationes clericorum a diocesano
catholico suscipiatis episcopo, que vobis gratis et absque aliqua pravitate precipimus
exhiberi. Obeunte vero te, nunc eiusdem loci priore, vel tuorum quolibet successorum,
nullus ibi qualibet subreptionis astutia seu violentia preponatur, nisi quem fratres omnium
consensu vel fratrum pars consilii sanioris secundum dei timorem et beati Augustini
regulam providerint eligendum. Sepulturam quoque ipsius loci liberam esse decernimus,
ut eorum devotioni et extreme voluntati, qui se illic sepeliri deliberaverint, nisi forte
excommunicati vel interdicti sint, nullus obsistat, salva tamen iusticia illarum ecclesiarum,
aquibus mortuorum corpora assumuntur. Decemimus ergo, ut nulli omnino hominum
liceat, prefatam ecclesiam . . . usibus omnimodis profutura, salva sedis apostolice
auctoritate et diocesani episcopi canonica iusticia. Si qua igitur . . . Cunctis autem . · -
inveniant. Amen. Amen. Amen.

(R) Ego Urbanus catholice ecclesie episcopus ss. (M)

† Ego Henricus Albanensis episcopus ss.

† Ego Paulus Prenestinus episcopus ss.

† Ego lohannes presbiter cardinalis tit sancti Marci ss.

† Ego Petrus de Bona presbiter cardinalis tit. sancte Susanne ss.

---——--.-—-——

1) Urkunde reicit ertalrm. 2) Ratiraldl, Bisclros von Ascolr', uss-1198. 3) nmmo,
Bisclrrs von Asrolr', c. 1177-1179.

 

