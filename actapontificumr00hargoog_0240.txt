228

Nu. 226.

Alexander III beurkuuu'et dem Erubisclrofe Alfuuo uon Capua, wie er ur eineur Sireitu

zuuisclzeu ium und dem Kloster santa Maria di Capua turgeu dassen Uuublzdngrgkut dre

Prrur'legieu der Pc'z'pste Zacharias und Leos IX fiir geffilsclzt erkllirc und das Kloster dem
Erzbz'sclzofe unterstelle ¹).

1171 Juni 19. Tusculum.

Alexander episcopus, servus servorum dei, venerabili fratri Alphano, Capuano
archiepiscopo, salutem et apostolicam benedictionem. Officii nostri debito et auctoritate
compellimur, ut controversias, quae ad apostolicae sedis perferuntur examen, exacta
diligentia et studio debeamus audire et, quae apud eam decisa suerint et fine con·
gruo terminata, ne in scrupulum recidivae contentionis valeant devenire, apostolicis
scriptis convenit adnotari. Ad hoc enim ecclesiarum omnium matrem atque magistram
sacrosanctam Romanam ecclesiam providentia divina constituit, ut multiplices et graves
quaestiones explicare debeat et, quae dubietate aliqua detinentur, iudicii sui examine,
servato rigore iustitiae, diffinire. Cum tu siquidem et dilecta in Christo filia nostra
Mathia, abbatissa sanctae Mariae Capuanae, pro causa, quae inter te et eam vertebatur
super subiectione, quam in eodem monasterio requirebas, et libertate pariter, in quam
eadem abbatissa proclamabat, in nostra essetis praesentia constituti, iamdicta abbatissa
privilegia principum et trium praedecessorum nostrorum, Zachariae videlicet, Leonis et
Adriani, Romanorum pontificum, coram nobis in medium protulit multitudinemque
testium ad defendendam et demonstrandam, in quam proclamabat, libertatem produxit
Tu vero e contra proposuisti, quod cum inira fines tuae dioecesis, immo iuxta muros
tuae civitatis idem sit monasterium fundatum, iure communi ad ecclesiam tuam debeat
pertinere, et super hoc multorum te canonum auctoritate fretum dixisti, quibus expresse
monstratur, quod monasteria et ecclesiae ad episcopos pertinent, in quorum territorio
fundata noscuntur. Allegasti etiam, quod a sexaginta annis retro ecclesia tua et hii,
qui te in archiepiscopatus dignitate praecesserunt, possessionem eiusdem monasterii,
benedictiones abbatissarum et monialium et celebrationes missarum publicarum, obe·
dientiam et fidelitatem ac suspensionem clericorum eiusdem monasterii habuissent.
Quatuor quoque testes nihilominus produxisti, tres quoque iurati deposuerunt, quod
Atha abbatissa, cum, vacante ecclesia Capuana, a Roberto, quondam Suessano episcopo ²),
eiusdem ecclesiae suffraganeo, benedicta fuisset, ad suggestionem canonicorum Capuanae
ecclesiae ab eodem episcopo requisita de obedientia et fidelitate ipsi ecclesiae ex·
hibenda, tam ecclesiae, quam archiepiscopo, cum loret substitutuS, obedientiam et
fidelitatem iuravit. Adiecisti insuper, quod quandam monialem, quam eiecerat, ad tuam
commonitionem et mandatum recepit et ei in quadam monasterii sui cella de Teano
providit Praeterea, ipsius monasterii clerici, ate et praedecessore tuo de fidelitate
requisiti, eam vobis exhibuerunt. Sane, cum super hiis suisset hinc inde diutius litigatum,
privilegiis principum quantum ad libertatis donationem et monasterii exemptionem,
quia nec illi, nec alii laici huiusmodi possunt ecclesiis libertatem donare, nullatenus,
sicut dignum est, innitentes, privilegium Zachariae propter stilum dictaminis et cor·
ruptionem grammaticae artis et propter symoniacum contractum, quem continebat,
videlicet quod ecclesiam venditam, quod de tam sanctovito neias est credere, con-
firmasset, et propter pergamenum etiam, quod vix centum videbatur esse annorum,
cum quadrigentorum annorum, prout in cronicis habetur, spatium decurrerit, quod idem
Zacharias decessit; privilegium autem Leonis propter vitium et corruptionem grammaticae
artis, de quo tam litterato et prudenti viro absurdum est existimare, quod tam ydiotas
scriptores habuerit, et propter bullam, quae a bullis eiusdem Leonis quae coram nobis
productae fuerant, omnino comparebat dissimilis, et diversa, cum illae inter se com·
parerent per omnia similes, suspecta et fide non digna iudicavimus. Porro privilegium
beatae memoriae Adriani papae nullam praelibato monasterio absolute libertatem con·
serebat, sed cum conditione, sicut habuerat antiquitus, confirmabat. Caeterum, licet
multitudo testium, qui ex parte abbatissae producti iuerant, constanter asseverarent,
praescriptum monasterium semper fuisse liberum et nulli, nisi ecclesiae Romanae et
principi Capuano, subiectum, interrogati tamen, si certa signa subiectionis Romanae
ecclesiae scirent, se id nescire asseruerunt. Testati sunt quoque, se non vidisse, quod

1) Vergl. das Narhauort. 2) Hubert, Buchof von Susa, c. 1144 ff.

 

