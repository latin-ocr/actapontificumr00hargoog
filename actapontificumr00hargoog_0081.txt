69

ΝΥ. 67.

Eugen III m'mmt das Kloster Sanl Ambrogio di Firenze in apostolisclrcn Schutz und
bestdtrgt scine Besttztlni'mer 122quss ‚ zpqiam'rr ὦ t {thth awdls solidi Lucclresisclr an

1145 Mai 12. Viterbr).

Eugenius episcopus, servus servorum dei, dilectis in Christo filiabus Gislp,
abbatisse monasterii sancti Ambrosii de Petraplana, eiusque sororibus, tam presentibus
quam futuris, regularem vitam professis ΙΝ ΡΡΜ. - Ι Ad hoc universalis ecclesiq cura
nobis a provisore omnium bonorum deo commissa est, ut religiosas diligamus personas
et beneplacentem deo religionem studeamus modis omnibus propagare; nec enim deo
gratus Ι aliquando famulatus impenditur, nisi, ex caritatis radice procedens, a puritate
religionis fuerit conservatus. Oportet igitur omnes christiane fidei amatores religionem
diligere et loca venerabilia cum ipsis personis, divino servitio mancipatis, attentius con-
fovere, ut nullis pravorum hominum inquietentur molestiis vel importunis angariis
fatigentur. Ea propter, dilecte in domino filie, vestris iustis postulationibus clementer
annuimus et predecessoris nostri, felicis memorie pape INNOCENTH 1), vestigiis inherentes,
prefatum beati Ambrosii monasterium, quod in Florentino episcopatu est, cum tota
Petraplena, in quo divino mancipate estis obsequio, sub beati Petri et nostra protectione
suscipimus et presentis scripti privilegio communimus. Statuentes, ut quascumque
possessiones, quecumque bona idem monasterium iu presentiarum iuste et canonice
possidet aut in futurum concessione pontificum, liberalitate regum, largitione principum,
oblatione fidelium seu aliis iustis modis deo propitio poterit adipisci, frrma vobis
vestrisque succedentibus et illibata permaneant. In quibus hec propriis duximus expri-
menda vocabulis: ecclesiam sancti Michaelis in Palchitto infra civitatem Florentie,
ecclesiam sancti Iacobi in Bagnolo Cotone, et cetera a bone memorie Gotifredo, Floren-
tino episcopo ²), canonice vobis concessa. Quecumque etiam a predecessoribus nostris,
beate recordationis videlicet Nicholao, Alexandro, Innocentio, per autentica privilegia eidem
monasterio concessa sunt, nos quoque vobis et ipsi monasterio confirmamus. Recipiendi
etiam oblationes ²), tam pro vivis, quam pro defunctis, absque alicuius contradictione
liberam vobis concedimus facultatem. Obeunte vero te, nunc eiusdem loci abbatissa, vel
tuarum qualibet succedentium, nulla ibi qualibet surreptionis astutia seu violentia prepo-
natur, nisi quarn sorores communi consensu vel pars consilii sanioris secundum dei timorem
et beati Benedicti regulam providerint eligendam. Electa vero, sicut iustitia exigit, ab epi-
scopo Florentino investituram suscipiat. Prohibemus autem, ut nulli post factam ibidem
professionem absque abbatisse et capituli licentia ad alia loca transire liceat. Discedentem
veronulla ecclesiastica secularisve persona absque comunium litterarum cautione retinere
presumat. Sepulturam quoque ipsius loci liberam esse decernimus, ut eorum devotioni
et extreme voluntati, qui se illic sepeliri deliberaverint, nisi forte excommunicati sint,
nullus obsistat, salva iustitia matricis ecclesie. Decemimus ergo, ut nulli omnino
hominum liceat, prefatum monasterium temere perturbare aut eius possessiones auferre
vel ablatas retinere, minuere seu quibuslibet vexationibus fatigare, set omnia integra
conserventur, vestris et aliorum, pro quorum gubernatione et sustentatione concessa
sunt, usibus omnimodis profutura, salva sedis apostolicq auctoritate et Florentini episcopi
canonica iustitia. Ad inditium autem huius a sede apostolica percepte protectionis
duodecim denarios Lucensis monete nobis nostrisque successoribus annualiter persolvetis.
Siqua igitur in futurum ecclesiastica secularisve persona, huius nostre constitutionis
paginam sciens, contra eam temere venire temptaverit, secundo tertiove commonita, si
non satisfactione congrua emendaverit, potestatis honorisque sui dignitate careat ream-
que se divino iudicio existere de perpetrata iniquitate cognoscat, et a sacratissimo
corpore ac sanguine dei et domini, redemptoris nostri Iesu Christi, alienafiat, atque
in extremo examine districte subiaceat ultioni. Cunctis autem, Ι eidem loco iusta ser·
vantibus, sit pax domiui nostri Iesu Christi, quatinus ethic fructum bonq actionis per-
cipiant et in futuro premia etern pacis inveniant Amen. Amen. Amen.

(R) Ego Eugenius ca olice ecclesie episcopus ss. (Μ)
† Ego Conradus Sabinensis episcopus ss.

a) Das ersten aleret Κωπῶν hergesrellt. ..- .1) Just, Reg. 5796, Or. im Arcir'm'o di Staio zu
floran. 2) Gottsn'ed, Birthas von Florm, 1113-1142.

 

